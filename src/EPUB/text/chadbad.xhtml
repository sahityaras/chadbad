<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>चाडबाड</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>चाडबाड</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>उत्तर, दक्षिण, पश्चिमपट्टि तीनै दाउ खुला<br/>
च्याँखे उत्तिकै वैरिन्छन् कुनै साना, ठूला<br/>
आलाकाँचा पत्रकारको ढाँचाकाँचा देख्ता<br/>
कोजाग्रत पूर्णिमामा गुप्त जूवा मारे झैं लाग्छ<br/>
<span style="display:inline-block; text-align:center; width:100% ;">(१)</span><br/>
<br/>
जति जति शिक्षा बढ्छ उति बेकारी<br/>
जति जति बेकारी बढ्छ उति क्रान्तिकारी<br/>
कहाँ जाने, के गर्ने, शिक्षितवर्गको दिमाग<br/>
लक्ष्मीपूजा, ताइताप्केमा सेल घुमे झैं लाग्छ<br/>
<span style="display:inline-block; text-align:center; width:100% ;">(२)</span><br/>
<br/>
कसैको पनि यो सिद्धान्त भन्ने पहिचान छैन<br/>
कुन धर्म, कुन परंपरा, कुन संस्कृति, ज्ञान छैन<br/>
बहु जन, बहु रूप, बहु वय, बहु भेष<br/>
भाइटीकामा नव रंगी टीका लाए झैं लाग्छ<br/>
<span style="display:inline-block; text-align:center; width:100% ;">(३)</span><br/>
<br/>
आफू जन्मेको साल पनि भन्न नहुने गोप्य<br/>
पेटभित्र के छ के छ आँत पाईनसक्नु गोप्य<br/>
हिजोआजका केटीको शुभ विवाह त मलाई<br/>
कुष्माण्ड नवमीमा कुभिण्डो दान गरे झैं लाग्छ<br/>
<span style="display:inline-block; text-align:center; width:100% ;">(४)</span>
</p>
</div>
<p> <span/>
</p>
<div class="poem">
<p>कालेको कानमा साउती गरूँ, पाकेको पिप ह्वास्स गनाउँछ<br/>
गोरेको कानमा सुटक्क भनूँ, वज्र बहिरो सुन्दैन<br/>
कल्लाई भनूँ, कल्लाइ भनूँ, यो बजारको भाउबेसाहा<br/>
हरिबोधिनी एकादशी, घाँटीमा पिंडालु कोकाए झैं लाग्छ<br/>
<span style="display:inline-block; text-align:center; width:100% ;">(५)</span><br/>
<br/>
बेपत्ताका मानिस झ्वाट्ट माथि शिरमा पुग्छन्<br/>
हेर्दा हेर्दै तुरुन्त फेरि तल पुच्छरमा झर्छन्<br/>
उन्नति र अवनतिको के छ र यहाँ ठेगान ?<br/>
वैकुण्ठे चतुर्दशीमा वैकुण्ठे खेले झैं लाग्छ<br/>
<span style="display:inline-block; text-align:center; width:100% ;">(६)</span><br/>
<br/>
एक बित्ताको देशमा कति पो काम होला र !<br/>
मिलेर बसौंभने के ठाम नहोला र ?<br/>
हरेक टोलका ठूला घर––अड्डा र कर्मचारी<br/>
बालाचतुर्दशी, पशुपतिको वनमा सतबीउ छरे झैं लागे<br/>
<span style="display:inline-block; text-align:center; width:100% ;">(७)</span><br/>
<br/>
सैंतीस सालको साहित्यसेवाले न कसैलाइ रिझाउनै सकियो<br/>
न त एकतीस वर्षको नोकरीमा कौडी कमाउनै सकियछ<br/>
न त एक दर्जन छोराछोरीको बाबु नै बन्न सकियो<br/>
सारा जीवन त पूसको आइतवार झैं अलिनो पो लाग्छ<br/>
<span style="display:inline-block; text-align:center; width:100% ;">(८)</span>
</p>
</div>
<p> <span/>
</p>
<div class="poem">
<p>अध्ययनमा लगन छैन, अनुशासनमा आसन छैन,<br/>
स्थिर चित्तवृत्ति छैन, समयको पनि पालन छैन,<br/>
भविष्यको उज्ज्वल आशा, राष्ट्रका कर्णधार<br/>
विद्यार्थीहरु माघे संक्रातिमा काँचो खिचडी छड्के झैं लाग्छ<br/>
<span style="display:inline-block; text-align:center; width:100% ;">(९)</span><br/>
<br/>
हामी "कवि" भनेर कवि–संमेलनमा कुदेको देख्दा<br/>
हामी "कथाकार" भनेर कतै कतै कुर्ल्हेको सुन्दा<br/>
हामी "नाटककार" भनेर रंगमंचमा कड्केको हेर्दा<br/>
श्रीपंचमीमा नानीले "कपूरी क" नचिन्हे झैं लाग्छ<br/>
<span style="display:inline-block; text-align:center; width:100% ;">(१०)</span><br/>
<br/>
हामीलाइ काम चाहिएको छ, एक पेट माम चाहिएको छ,<br/>
शीत, वर्षा ओत लाग्ने एउटा ठाम चाहिएको छ<br/>
नवरात्रीको चण्डी जस्तो उही पुरानो भाषण सुन्दा<br/>
शिवरात्रीको जागरणमा झप्प झप्प ऊंघ लागे झैं लाग्छ<br/>
<span style="display:inline-block; text-align:center; width:100% ;">(११)</span><br/>
<br/>
उता हेर्छु एक गाँसको निम्ति पसीना बहिरहेछ<br/>
यता हेर्छु सिनेमाको खहरेमा धनराशि बहिरहेछ<br/>
यस्तै वैषम्यको विषालु हावा सर्वत्र नै फैलिरहेछ<br/>
अनि त आफ्नो मुटु फागूपूर्णेमा चीरदाह गरे झैं लाग्छ<br/>
<span style="display:inline-block; text-align:center; width:100% ;">(१२)</span>
</p>
</div>
<p> <span/>
</p>
<div class="poem">
<p>मान्छे सबै मुडुला छन् सधैं मलामी जस्ता<br/>
घर पनि मुडुला हुँदैछन् इन्जिनिएर जस्ता<br/>
कोठा, चोटा हुन्छन् जलाम्मे लम्बे झरीमा<br/>
घोडेजात्रा, जाँडको नयाँ घ्याम्पो फुटे झैं लाग्छ<br/>
<span style="display:inline-block; text-align:center; width:100% ;">(१३)</span><br/>
<br/>
झरना रोएर गइरहेछन्, खानी गुम्सेर बसिरहेछन्,<br/>
वनको अकाल मृत्युमा जीवजन्तु तड्पिरहेछन्,<br/>
सहानुभूत हृदयले यति दुई शब्द लेख्दा पनि<br/>
मातातीर्थे औंसीमा आमाको मुख हेरे झैं लाग्छ<br/>
<span style="display:inline-block; text-align:center; width:100% ;">(१४)</span><br/>
<br/>
ठूला पदमा हामी बस्ने हामी मात्रै ठूला<br/>
तिमीहरु ता जुत्ता व्हौ, हामी श्रीपेच, ठूला<br/>
राणाको त्यो साँढा नीति पछारिएको देख्ता<br/>
अक्षय तृतीया, शीतल ! शर्बत पिए झैं लाग्छ<br/>
<span style="display:inline-block; text-align:center; width:100% ;">(१५)</span><br/>
<br/>
सूचनाले हिंसा रोकेको छ तापनि<br/>
हिंसा त भइ नै रहेछ––यता पनि, उता पनि<br/>
परीक्षकले परीक्षार्थीको कापी रेटेको देख्दा<br/>
बुद्धजयन्तीमा बुद्धकै आत्मा छटपटाए झैं लाग्छ<br/>
<span style="display:inline-block; text-align:center; width:100% ;">(१६)</span>
</p>
</div>
<p> <span/>
</p>
<div class="poem">
<p>पहाड, तराई यहीं छन्; लेक, बेंसी यहीं छन्;<br/>
युरोप, अमेरिका यहीं छन्; चीन, जापान यहीं छन्;<br/>
हिन्दुस्थान, पाकिस्तान, साधु, हिप्पी यहीं छन्;<br/>
काठमाडौं शहर त दशहरामा जोगी–तरकारी पाके झैं लाग्छ<br/>
<span style="display:inline-block; text-align:center; width:100% ;">(१७)</span><br/>
<br/>
पुरुषको पुरुषार्थ सार्‍हो हुन्छ, नारीको भावना कोमल हुन्छ<br/>
बच्चा बोक्नेलाई बन्दूक बोकाउनु बेकारको काम हुन्छ<br/>
नारी र पुरुषले हर क्षेत्रमा समान काम गर्न थालेको देख्दा<br/>
असारको पन्ध्र कहतारोमा दही–च्यूरा मुछे झैं लाग्छ<br/>
<span style="display:inline-block; text-align:center; width:100% ;">(१८)</span><br/>
<br/>
बुहारीले घरधन्धा गर्छे म बोझो चुसेर बसुँला<br/>
छोरोले कमाएर ल्याउँछ म तमाखु खाएर लेटुँला<br/>
आमा बाबुले (सपनामा) कल्पना गरेको देख्दा<br/>
गुरुपूर्णेमा लोभी गुरुले र्‍याल चुहाए झैं लाग्छ<br/>
<span style="display:inline-block; text-align:center; width:100% ;">(१९)</span><br/>
<br/>
मेचमा रहँदा एउटा कुरा, खुस्क्यो अर्कै कुरा<br/>
कतै नबिक्ने सेनामेना पछि लगायो भुरा<br/>
के भाषण ! के वक्तव्य ! के नेता ! के नेतृत्व !<br/>
गठेमंगल साँझमा आजाजुजे चिच्याए झैं लाग्छ<br/>
<span style="display:inline-block; text-align:center; width:100% ;">(२०)</span>
</p>
</div>
<p> <span/>
</p>
<div class="poem">
<p>यहाँ, छातीभन्दा पनि अरे ! तक्मा धेरै छन्<br/>
ईमानदारीभन्दा पनि चकमा धेरै छन्<br/>
हरेकले पाउनैपर्ने, हरेकले लाउनैपर्ने<br/>
हर दैलोमा नागपंचमी, नाग टाँसे झैं लाग्छ<br/>
<span style="display:inline-block; text-align:center; width:100% ;">(२१)</span><br/>
<br/>
राष्ट्रिय, अन्तर्राष्ट्रिय छैन सूक्ष्म कुराको ज्ञान<br/>
जनताका प्रतिनिधि ? बेच्तैमा चाँदीमा गुणगान !<br/>
जुठे पनि, ठुटे पनि आज जो पनि नेता छन्<br/>
साउनमास, जनैपूर्णेमा क्वाँटी उम्रे झैं लाग्छ<br/>
<span style="display:inline-block; text-align:center; width:100% ;">(२२)</span><br/>
<br/>
इज्जत जाने त यहाँ कुरै छैन जब इज्जत नै छैन<br/>
पाकेटमारसित केको डर जब जेबमा कौडी छैन ?<br/>
हाम्रो इज्जत ! हाम्रो औकात ! टिम्केर हिंडेको देख्दा<br/>
गाईजात्रामा खुर्सानीको माला, झुत्रो छाता ओढे झैं लाग्छ<br/>
<span style="display:inline-block; text-align:center; width:100% ;">(२३)</span><br/>
<br/>
नाम गयो, दाम गयो, (ट्वाँटमय टोल भयो)<br/>
जात गयो, जागीर गयो, जोबन गयो, जीवन गयो,<br/>
चौबाटाका माझमा होनहार नव युवक<br/>
कृष्णाष्टमी, रातमा कंस पछारिए झैं लाग्छ<br/>
<span style="display:inline-block; text-align:center; width:100% ;">(२४)</span>
</p>
</div>
<p> <span/>
</p>
<div class="poem">
<p>नांगो छाती, नांगो पिठ्यूँ, नांगो पाखुरा, नांगो पेट<br/>
चोलो हो कि खिचोलो हो, टनटन सारा सारी समेट<br/>
सती साध्वीको रित्तो निधार, झाँक्रो फिंजेको देख्दा<br/>
तीजमा भोकले पार्वती बौलाइन् कि झैं लाग्छ<br/>
<span style="display:inline-block; text-align:center; width:100% ;">(२५)</span><br/>
<br/>
हरेक अड्डा गएर हेरौं एउटी महिला टाइपिस्ट<br/>
तिनैद्वारा छाप्नुपर्छ सबैकी ती इष्ट<br/>
तिनै माननीया छन्, ती नै पूजनीया<br/>
ऋषिपंचमी, सप्तर्षिको बीच अरुन्धती झैं लाग्छ<br/>
<span style="display:inline-block; text-align:center; width:100% ;">(२६)</span><br/>
<br/>
दुइको चार बनायो, चारको आठ<br/>
आठबाट अट्ठाईस बन्छ, अट्ठाईसबाट एक सय आठ<br/>
नाकभन्दा नाइटो अग्लो साहूमहाजनको भुँडी देख्दा<br/>
सोह्रश्राद्धमा बाजेले ठहरभर खीर खाए झैं लाग्छ<br/>
<span style="display:inline-block; text-align:center; width:100% ;">(२७)</span><br/>
<br/>
छिमेकीले आँगनसम्म ल्याइदिए पानी<br/>
उनले पनि के भन्लान् ए ! कत्ति लाज नमानी<br/>
एक घुड्कोको सात रुपियाँ जिप्टाएको देख्दा<br/>
घटस्थापनामा घडा नै नथापूँ कि झैं लाग्छ<br/>
<span style="display:inline-block; text-align:center; width:100% ;">(२८)</span>
</p>
</div>
<p> <span/>
</p>
<div class="poem">
<p>काम गर्ने गरिरहेछन्, अघि अघि बढिरहेछन्<br/>
बथुवाइ गर्ने गरिरहेछन्, डाहले आफै जलिरहेछन्<br/>
कोही घायल हुने होइन, कसैलाई लाग्ने होइन<br/>
फूलपातीमा टुँडिखेलमा बढाइँ हाने झैं लाग्छ<br/>
<span style="display:inline-block; text-align:center; width:100% ;">(२९)</span><br/>
<br/>
सीता, बुद्ध जन्मेको हो यो पुण्यभूमि !<br/>
गोकुलधूप सल्कनु पर्ने हो यो देवभूमि !<br/>
चुरोटको धूवाँले देश व्याप्त पारेको देख्दा<br/>
महाष्टमी, मासु पोले झैं नाकमा ठस्स लाग्छ<br/>
<span style="display:inline-block; text-align:center; width:100% ;">(३०)</span><br/>
<br/>
सत्यताको हत्या हुन्छ, दुर्बलतामा मार हुन्छ,<br/>
समालोचक भन्ने खुकुरीको पानी तीखो धार हुन्छ<br/>
सीधासादा, भोलाभाला कवि, कलाकारहरुलाइ<br/>
महानवमी, कोतमा बोका, राँगा छप्काए झैं लाग्छ<br/>
<span style="display:inline-block; text-align:center; width:100% ;">(३१)</span><br/>
<br/>
यता हेर्‍यो पहेंलै छ, उता हेर्‍यो पहेंलै छ,<br/>
कतै धान पाकेको छ, कतै सयपत्री फुलेको छ,<br/>
कति धनी यो देश ! कति राम्रो यो देश !<br/>
विजया दशमी, जमराको माला लाए झैं लाग्छ !<br/>
<span style="display:inline-block; text-align:center; width:100% ;">(३२)</span>
</p>
</div>
</div>
</div>
</div>
  </body>
</html>
